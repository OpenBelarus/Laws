По состоянию на 2018-11-01 &#x1F550;

[Актуальная версия документа здесь: http://pravo.by/document/?guid=3871&p0=W21022990](http://pravo.by/document/?guid=3871&p0=W21022990)

<p>ПАСТАНОВА МІНІСТЭРСТВА АДУКАЦЫІ РЭСПУБЛІКІ БЕЛАРУСЬ</p>
<p>10 лістапада 2010 г. № 111</p>
<h1>Аб устанаўленні ўзору заліковай кніжкі</h1>
<p>На падставе артыкула 29 Закона Рэспублікі Беларусь ад 11 ліпеня 2007 года «О высшем образовании» Міністэрства адукацыі Рэспублікі Беларусь ПАСТАНАЎЛЯЕ:</p>
<p>1. Устанавіць:</p>
<p>1.1. узор бланка заліковай кніжкі згодна з дадаткам 1;</p>
<p>1.2. апісанне заліковай кніжкі згодна з дадаткам 2.</p>
<p>2. Вызначыць, што:</p>
<p>2.1. запаўненне бланка заліковай кніжкі ажыццяўляецца ад рукі на беларускай або рускай мове ў адпаведнасці з дадаткам 1, за выключэннем першай старонкі бланка.</p>
<p>Першая старонка бланка заліковай кніжкі выконваецца шляхам тэрмічнага пераносу папярэдне надрукаванай на прынтары інфармацыі ў люстэркавай выяве на спецыяльным пластыкавым пакрыцці з папяровай асновай (пасля тэрмічнага пераносу папяровая аснова выдаляецца), пры гэтым у верхнім левым вугле змяшчаецца выява таварнага знака (пры яго наяўнасці ў вышэйшай навучальнай установе), уверсе ўказваецца найменне дзяржаўнага органа, у падпарадкаванні якога знаходзіцца дзяржаўная вышэйшая навучальная ўстанова, найменне вышэйшай навучальнай установы, для прыватнай вышэйшай навучальнай установы – толькі найменне вышэйшай навучальнай установы, у ніжнім левым вугле змяшчаецца лічбавы фотаздымак студэнта;</p>
<p>у графе «Колькасць гадзін» па ўсіх вучэбных дысцыплінах, улічваючы курсавыя работы (праекты) і практыку, адзначаецца агульная колькасць гадзін згодна з вучэбным планам па спецыяльнасці;</p>
<p>у графе «Назва дысцыпліны» запісваюцца назвы вучэбных дысцыплін згодна з вучэбным планам па спецыяльнасці;</p>
<p>у графах «Адзнака: лічбаю (пропіссю)» і «Адзнака» па вучэбных дысцыплінах, курсавых работах (праектах), практыцы, дзяржаўных экзаменах згодна з 10-бальнай шкалой запісваюцца наступныя адзнакі: 10 (дзесяць), 9 (дзевяць), 8 (восем), 7 (сем), 6 (шэсць), 5 (пяць), 4 (чатыры), залічана; 10 (десять), 9 (девять), 8 (восемь), 7 (семь), 6 (шесть), 5 (пять), 4 (четыре), зачтено;</p>
<p>памылкі, дапушчаныя пры запаўненні заліковай кніжкі, павінны быць выпраўлены і завераны подпісамі асоб, якія іх выпраўлялі;</p>
<p>інфармацыя на ўнутраным баку вокладкі (левым) завяраецца подпісам адказнай асобы і пячаткай вышэйшай навучальнай установы (факультэта);</p>
<p>2.2. заліковыя кніжкі падлягаюць рэгістрацыі ў кнізе рэгістрацыі выдачы заліковых кніжак вышэйшай навучальнай установы (факультэта) з указаннем наступных дадзеных:</p>
<p>прозвішча, уласнага імя, імя па бацьку студэнта;</p>
<p>нумара заліковай кніжкі;</p>
<p>даты залічэння;</p>
<p>факультэта;</p>
<p>даты выдачы заліковай кніжкі;</p>
<p>асабістага подпісу ўладальніка заліковай кніжкі;</p>
<p>2.3. нумар заліковай кніжкі пры навучанні студэнта ў рамках адной вышэйшай навучальнай установы, уключаючы яго пераводы і ўзнаўленні, застаецца нязменным і павінен супадаць з нумарамі асабістай карткі і студэнцкага білета студэнта;</p>
<p>2.4. заліковыя кніжкі, выдадзеныя да ўступлення ў сілу дадзенай пастановы, абавязковай замене на заліковыя кніжкі новага ўзору не падлягаюць.</p>
<p>3. Дазволіць вышэйшым навучальным установам у 2011 годзе выкарыстоўваць пры выдачы заліковых кніжак бланкі заліковых кніжак, якія ёсць у наяўнасці.</p>
<p>4. Дадзеная пастанова ўступае ў сілу пасля яе афіцыйнага апублікавання.</p>
<p></p>
<table><tr>
<td><p>Міністр</p></td>
<td><p>А.М.Радзькоў</p></td>
</tr></table>
<p></p>