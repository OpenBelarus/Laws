По состоянию на 2018-11-01 &#x1F550;

[Актуальная версия документа здесь: http://pravo.by/document/?guid=3871&p0=W21124107](http://pravo.by/document/?guid=3871&p0=W21124107)

<p>ПАСТАНОВА МІНІСТЭРСТВА АДУКАЦЫІ РЭСПУБЛІКІ БЕЛАРУСЬ</p>
<p>26 жніўня 2011 г. № 244</p>
<h1>Аб устанаўленні ўзораў білета навучэнца і кніжкі паспяховасці навучэнца</h1>
<p>На падставе артыкула 187 Кодэкса Рэспублікі Беларусь аб адукацыі і падпункта 4.6 пункта 4 Палажэння аб Міністэрстве адукацыі Рэспублікі Беларусь, зацверджанага пастановай Савета Міністраў Рэспублікі Беларусь ад 4 жніўня 2011 г. № 1049 «Об изменении, дополнении и признании утратившими силу некоторых постановлений Правительства Республики Беларусь по вопросам образования», Міністэрства адукацыі Рэспублікі Беларусь ПАСТАНАЎЛЯЕ:</p>
<p>1. Устанавіць:</p>
<p>1.1. узор бланка бiлета навучэнца згодна з дадаткам 1;</p>
<p>1.2. апiсанне бiлета навучэнца згодна з дадаткам 2;</p>
<p>1.3. узор бланка кнiжкi паспяховасці навучэнца згодна з дадаткам 3;</p>
<p>1.4. апiсанне кнiжкi паспяховасці навучэнца згодна з дадаткам 4.</p>
<p>2. Вызначыць, што:</p>
<p>2.1. бланк бiлета навучэнца вырабляецца на спецыяльнай паперы i адносiцца да бланкаў строгай справаздачнасцi;</p>
<p>2.2. запаўненне бланка бiлета навучэнца ажыццяўляецца ад рукi на беларускай або рускай мове ў адпаведнасцi з зацверджаным узорам.</p>
<p>На першай старонцы бланка бiлета навучэнца ў верхнiм левым вугле змяшчаецца штамп аддзялення ўстановы, якая рэалізуе адукацыйныя праграмы сярэдняй спецыяльнай адукацыі (далей – установа адукацыі), адказнага за выдачу дакумента. Па цэнтры бланка бiлета навучэнца ўказваюцца прозвiшча, уласнае iмя, iмя па бацьку (калі такое маецца) навучэнца, найменне ўстановы адукацыі, подпiс кіраўніка ўстановы адукацыі і дата выдачы білета навучэнца. У нiжнiм левым вугле бланка бiлета навучэнца змяшчаецца фотаздымак навучэнца і ставіцца пячатка ўстановы адукацыі.</p>
<p>На другой старонцы бланка бiлета навучэнца ўказваецца тэрмiн дзеяння бiлета навучэнца з указаннем даты, па якую ён сапраўдны, завераны подпісам кіраўніка ўстановы адукацыі. Дзеянне дакумента пацвярджаецца ў пачатку кожнага навучальнага года;</p>
<p>2.3. бiлеты навучэнцаў падлягаюць рэгiстрацыi ў кнiзе рэгiстрацыi выдачы бiлетаў навучэнцаў установы адукацыі (аддзялення) з указаннем наступных дадзеных:</p>
<p>назвы спецыяльнасці (напрамку спецыяльнасці, спецыялізацыі);</p>
<p>нумара вучэбнай групы;</p>
<p>прозвiшча, уласнага iмя, iмя па бацьку (калі такое маецца) навучэнца;</p>
<p>серыі і нумара білета навучэнца;</p>
<p>даты выдачы білета навучэнца;</p>
<p>даты і нумара загада, згодна з якім навучэнец быў залічаны ва ўстанову адукацыі;</p>
<p>даты здачы бiлета навучэнца (указваецца пры адлічэнні навучэнца з установы адукацыі);</p>
<p>асабiстага подпiсу ўладальнiка бiлета навучэнца;</p>
<p>заўваг;</p>
<p>2.4. кніжка паспяховасці навучэнца (далей – кніжка паспяховасці) выдаецца навучэнцам на працягу першага семестра, але не пазней чым за месяц да пачатку першай экзаменацыйнай сесіі;</p>
<p>2.5. запаўненне бланка кнiжкi паспяховасці ажыццяўляецца ад рукi на беларускай або рускай мове ў адпаведнасцi з зацверджаным узорам.</p>
<p>На другой старонцы бланка кніжкі паспяховасці размяшчаецца фотаздымак навучэнца і ставіцца асабісты подпіс навучэнца.</p>
<p>На трэцяй старонцы бланка кніжкі паспяховасці ўказваецца найменне дзяржаўнага органа кіравання, у падпарадкаваннi якога знаходзiцца дзяржаўная ўстанова адукацыі; назва ўстановы адукацыі (для прыватнай установы адукацыі – толькi назва ўстановы адукацыі); прозвiшча, уласнае iмя, iмя па бацьку (калі такое маецца) навучэнца; назва спецыяльнасці (у адпаведнасці з вучэбным планам установы адукацыі па спецыяльнасці (напрамку спецыяльнасці) і спецыялізацыі; назва аддзялення ўстановы адукацыі; нумар і дата загада, згодна з якім навучэнец залічаны ва ўстанову адукацыі; подпіс кіраўніка ўстановы адукацыі; нумар кніжкі паспяховасці; дата яе выдачы.</p>
<p>Пры запаўненні старонак 4–43 бланка кніжкі паспяховасці ўказваецца навучальны год, курс і семестр, па выніках якога выстаўляюцца адзнакі; прозвішча, уласнае імя і імя па бацьку (калі такое маецца) навучэнца;</p>
<p>у графах «Назва вучэбнай дысцыпліны» і «Колькасць вучэбных гадзін» запісваюцца назвы вучэбных дысцыплін (раздзелаў вучэбных дысцыплін) і аб’ём вывучаных вучэбных гадзін па вучэбных дысцыплінах (раздзелах вучэбных дысцыплін) у адпаведнасці з вучэбным планам установы адукацыі па спецыяльнасці (напрамку спецыяльнасці) і спецыялізацыі;</p>
<p>у графе «Адзнака» запiсваюцца адзнакi ў балах згодна з 10-бальнай шкалой па вучэбных дысцыплiнах, курсавых праектах (курсавых работах), практыцы, дыпломным праекце (рабоце), дзяржаўным экзамене па спецыяльнасці (напрамку спецыяльнасці), дзяржаўных экзаменах па вучэбных дысцыплiнах – 10 (дзесяць), 9 (дзевяць), 8 (восем), 7 (сем), 6 (шэсць), 5 (пяць), 4 (чатыры); па лабараторных и практычных занятках – залiчана.</p>
<p>У кніжку паспяховасці ставяцца адзнакі па ўсіх вынесеных і не вынесеных на экзаменацыйную сесію вучэбных дысцыплінах. Адзнакі, атрыманыя навучэнцамі пры паўторнай здачы з мэтай павышэння адзнакі, ставяцца экзаменатарам на старонцы кніжкі паспяховасці, адпаведнай семестру праходжання дадзенай вучэбнай дысцыпліны ці раздзела вучэбнай дысцыпліны, шляхам паўторнага запісу назвы вучэбнай дысцыпліны на свабодным радку. Запоўненыя старонкі з адзнакамі за кожны семестр падпісваюцца куратарам вучэбнай групы, намеснікам кіраўніка ўстановы адукацыі па навучальнай рабоце і замацоўваюцца пячаткай установы адукацыі. Звесткі аб выніках паспяховасці навучэнцаў указваюцца на старонках бланка кніжкі паспяховасці: па курсавым праектаванні – 44 і 45; па практыцы – 46–49; па дыпломным праектаванні – 50 і 51; па дзяржаўным экзамене па спецыяльнасці (напрамку спецыяльнасці) – 52; па дзяржаўных экзаменах па вучэбных дысцыплінах – 53. На старонцы 54 бланка кніжкі паспяховасці змяшчаецца рашэнне дзяржаўнай кваліфікацыйнай камісіі аб прысваенні навучэнцу кваліфікацыі спецыяліста. Старонка 55 бланка кніжкі паспяховасці змяшчае кароткую інфармацыю для выкладчыкаў;</p>
<p>2.6. кнiжкi паспяховасці падлягаюць рэгiстрацыi ў кнiзе рэгiстрацыi выдачы кнiжак паспяховасці навучэнца ўстановы адукацыі (аддзялення) з указаннем наступных дадзеных:</p>
<p>прозвiшча, уласнага iмя, iмя па бацьку (калі такое маецца) навучэнца;</p>
<p>назвы аддзялення;</p>
<p>нумара кнiжкi паспяховасці;</p>
<p>даты залiчэння навучэнца ва ўстанову адукацыі;</p>
<p>даты выдачы кнiжкi паспяховасці;</p>
<p>асабiстага подпiсу ўладальнiка кнiжкi паспяховасці;</p>
<p>заўваг;</p>
<p>2.7. нумар кнiжкi паспяховасці павiнен супадаць з нумарам бiлета навучэнца;</p>
<p>2.8. падчысткі, памаркі і не абумоўленыя выпраўленні ў білеце навучэнца і кніжцы паспяховасці не дапускаюцца;</p>
<p>2.9. бiлеты навучэнцаў, кнiжкi паспяховасці, выдадзеныя да ўступлення ў сiлу дадзенай пастановы, абавязковай замене на бiлеты навучэнцаў i кнiжкi паспяховасці новага ўзору не падлягаюць;</p>
<p>2.10. установам адукацыі ў 2011/2012 навучальным годзе дазваляецца выкарыстоўваць пры выдачы бiлетаў навучэнцаў i кнiжак паспяховасці бланкi бiлетаў навучэнцаў i кнiжак паспяховасці, якiя ёсць у наяўнасцi.</p>
<p>3. Дадзеная пастанова ўступае ў сілу пасля яе афіцыйнага апублікавання.</p>
<p></p>
<table><tr>
<td><p>Міністр</p></td>
<td><p>С.А.Маскевіч</p></td>
</tr></table>
<p></p>