По состоянию на 2023-07-07 &#x1F550;

[Актуальная версия документа здесь: http://pravo.by/document/?guid=3871&p0=P32100198](http://pravo.by/document/?guid=3871&p0=P32100198)

<p>УКАЗ ПРЭЗІДЭНТА РЭСПУБЛІКІ БЕЛАРУСЬ</p>
<p>25 мая 2021 г. № 198</p>
<h1>Аб устанаўленні юбілейнага медаля</h1>
<p>У азнаменаванне 100-годдзя ўтварэння сістэмы эканамічных органаў Беларусі:</p>
<p>1. Устанавіць юбілейны медаль «100 год беларускім эканамічным органам».</p>
<p>2. Зацвердзіць Палажэнне аб юбілейным медалі «100 год беларускім эканамічным органам», яго апісанне і ўзор пасведчання да гэтага медаля (прыкладаюцца).</p>
<p>3. Фінансаванне расходаў на выраб юбілейных медалёў «100 год беларускім эканамічным органам» і пасведчанняў да іх ажыццявіць у межах сродкаў, прадугледжаных у рэспубліканскім бюджэце на ўтрыманне Міністэрства эканомікі, і іншых крыніц, не забароненых заканадаўствам.</p>
<p>4. Дадзены Указ уступае ў сілу пасля яго афіцыйнага апублікавання.</p>
<p></p>
<table><tr>
<td><p>Прэзідэнт Рэспублікі Беларусь</p></td>
<td><p></p></td>
<td><p>А.Лукашэнка</p></td>
</tr></table>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>25.05.2021 № 198</p>
</td>
</tr></table>
<p>ПАЛАЖЭННЕ<br>аб юбілейным медалі «100 год беларускім эканамічным органам»</p>
<p>1. Юбілейным медалём «100 год беларускім эканамічным органам» (далей – юбілейны медаль) узнагароджваюцца работнікі Міністэрства эканомікі за плённую працу і значны ўклад у сацыяльна-эканамічнае развіццё Рэспублікі Беларусь.</p>
<p>Юбілейным медалём за значны ўклад у сацыяльна-эканамічнае развіццё Рэспублікі Беларусь таксама могуць узнагароджвацца:</p>
<p>ветэраны Міністэрства эканомікі (у тым ліку работнікі Дзяржаўнага планавага камітэта БССР, Дзяржаўнага камітэта па эканоміцы і планаванні БССР, Дзяржаўнага камітэта па эканоміцы і планаванні Рэспублікі Беларусь), работнікі камітэтаў эканомікі аблвыканкамаў, Мінскага гарвыканкама;</p>
<p>іншыя асобы, якія актыўна супрацоўнічалі з Міністэрствам эканомікі ў мэтах выканання задач па дасягненні ўстойлівага, збалансаванага эканамічнага развіцця Рэспублікі Беларусь, павышэння канкурэнтаздольнасці беларускай эканомікі і дабрабыту насельніцтва краіны.</p>
<p>2. Узнагароджанне юбілейным медалём ажыццяўляецца Міністрам эканомікі.</p>
<p>3. Юбілейны медаль уручаецца Міністрам эканомікі або па яго даручэнні намеснікамі Міністра эканомікі.</p>
<p>4. Асобам, узнагароджаным юбілейным медалём, выдаецца пасведчанне ўстаноўленага ўзору.</p>
<p>5. Аб праведзеным уручэнні складаецца пратакол, які падпісвае асоба, якая ўручае юбілейны медаль. Пратакол захоўваецца па месцы ўручэння юбілейнага медаля.</p>
<p>6. Юбілейны медаль носіцца на цывільным адзенні на левым баку грудзей і пры наяўнасці іншых медалёў размяшчаецца пасля юбілейнага медаля «100 год органам дзяржаўнага кантролю Беларусі». Паўторнае ўзнагароджанне юбілейным медалём не ажыццяўляецца. Дублікаты юбілейнага медаля і пасведчання да яго ўзамен згубленых не выдаюцца.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>25.05.2021 № 198</p>
</td>
</tr></table>
<p>АПІСАННЕ<br>юбілейнага медаля «100 год беларускім эканамічным органам»</p>
<p>Юбілейны медаль «100 год беларускім эканамічным органам» (далей – юбілейны медаль) вырабляецца з металу залацістага колеру (латунь) і мае форму круга дыяметрам 33 мм. Краі юбілейнага медаля абведзены борцікам.</p>
<p>Вонкавы бок юбілейнага медаля ўяўляе сабой круг залацістага колеру, у цэнтры якога знаходзіцца стылізаваная выява зямнога шара фіялетавага колеру на светла-шэрым фоне з паралелямі і мерыдыянамі светла-шэрага колеру. У цэнтры выявы зямнога шара размешчаны контур тэрыторыі Рэспублікі Беларусь серабрыстага колеру з аблямоўкай фіялетавага колеру. Унутры контуру – стылізаваная слупкаватая дыяграма ў выглядзе дзевяці вертыкальных прамавугольнікаў белага колеру, абмежаваных зверху лініяй фіялетавага колеру, якая ўяўляе сабой па форме графік экспаненты і заканчваецца стрэлкай, накіраванай направа і ўверх.</p>
<p>Серабрыстая аблямоўка абмежавана лініямі фіялетавага колеру. У верхняй частцы аблямоўкі размешчана выява беларускага арнаменту чырвонага колеру, у ніжняй – надпіс фіялетавага колеру «МІНІСТЭРСТВА ЭКАНОМІКІ РЭСПУБЛІКІ БЕЛАРУСЬ».</p>
<p>У верхняй частцы аблямоўкі залацістага колеру размешчаны надпіс «100 ГОД БЕЛАРУСКІМ ЭКАНАМІЧНЫМ ОРГАНАМ» таго ж колеру, у ніжняй – вянок лаўра залацістага колеру.</p>
<p>На адваротным баку юбілейнага медаля ў цэнтры размешчаны надпіс «1921–2021» залацістага колеру. Па аблямоўцы юбілейнага медаля – вянок лаўра залацістага колеру.</p>
<p>Юбілейны медаль пры дапамозе вушка і кольца злучаецца з пяцівугольнай алюмініевай калодкай, на якой размешчана муаравая стужка фіялетавага колеру шырынёй 24 мм з дзвюма падоўжнымі палоскамі па баках, выкананымі ў колерах Дзяржаўнага флага Рэспублікі Беларусь, шырынёй 2 мм кожная і палоскай залацістага колеру пасярэдзіне шырынёй 4 мм.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>25.05.2021 № 198</p>
</td>
</tr></table>
<p>УЗОР<br>пасведчання да юбілейнага медаля «100 год беларускім эканамічным органам»</p>
<p><img></p>
<p><img></p>
<p></p>