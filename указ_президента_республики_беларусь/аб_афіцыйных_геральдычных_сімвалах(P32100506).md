По состоянию на 2023-07-07 &#x1F550;

[Актуальная версия документа здесь: http://pravo.by/document/?guid=3871&p0=P32100506](http://pravo.by/document/?guid=3871&p0=P32100506)

<p>УКАЗ ПРЭЗІДЭНТАРЭСПУБЛІКІ БЕЛАРУСЬ</p>
<p>22 снежня 2021 г. № 506</p>
<h1>Аб афіцыйных геральдычных сімвалах</h1>
<p>У мэтах захавання і развіцця гістарычных традыцый Міністэрства энергетыкі пастанаўляю:</p>
<p>1. Заснаваць:</p>
<p>эмблему Міністэрства энергетыкі;</p>
<p>флаг Міністэрства энергетыкі.</p>
<p>2. Зацвердзіць:</p>
<p>Палажэнне аб эмблеме Міністэрства энергетыкі, яе апісанне і выяву (прыкладаюцца);</p>
<p>Палажэнне аб флагу Міністэрства энергетыкі, яго апісанне і выяву (прыкладаюцца).</p>
<p>3. Фінансаванне расходаў на выраб заснаваных дадзеным Указам афіцыйных геральдычных сімвалаў ажыццяўляць у межах сродкаў, прадугледжаных у рэспубліканскім бюджэце на ўтрыманне Міністэрства энергетыкі.</p>
<p>4. Дадзены Указ уступае ў сілу пасля яго афіцыйнага апублікавання.</p>
<p></p>
<table><tr>
<td><p>ПрэзідэнтРэспублікі Беларусь</p></td>
<td><p>А.Лукашэнка</p></td>
</tr></table>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>22.12.2021 № 506</p>
</td>
</tr></table>
<p>ПАЛАЖЭННЕ<br>аб эмблеме Міністэрства энергетыкі</p>
<p>1. Эмблема Міністэрства энергетыкі (далей – эмблема) з’яўляецца атрыбутам названага Міністэрства, яго адметным знакам.</p>
<p>2. Выява эмблемы размяшчаецца на флагу Міністэрства энергетыкі, афіцыйным сайце ў глабальнай камп’ютарнай сетцы Інтэрнэт, ганаровых граматах Міністэрства энергетыкі і падзяках Міністра энергетыкі.</p>
<p>3. Выява эмблемы можа выкарыстоўвацца на друкаванай, рэкламнай, сувенірнай прадукцыі, а таксама ў іншых выпадках, якія не супярэчаць заканадаўству.</p>
<p>4. Дапускаецца ўзнаўленне выявы эмблемы ў каляровым і чорна-белым, а таксама аб’ёмным варыянтах.</p>
<p>5. Выява эмблемы размяшчаецца ў службовых кабінетах Міністра энергетыкі, яго намеснікаў, кіраўнікоў структурных падраздзяленняў цэнтральнага апарату Міністэрства энергетыкі і арганізацый, якія ўваходзяць у яго сістэму, залах пасяджэнняў, а таксама ў іншых месцах, якія вызначаюцца Міністрам энергетыкі.</p>
<p>6. Пры адначасовым размяшчэнні Дзяржаўнага герба Рэспублікі Беларусь і эмблемы іх размяшчэнне вызначаецца ў адпаведнасці з Законам Рэспублікі Беларусь ад 5 ліпеня 2004 г. № 301-З «О государственных символах Республики Беларусь».</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>22.12.2021 № 506</p>
</td>
</tr></table>
<p>АПІСАННЕ<br>эмблемы Міністэрства энергетыкі</p>
<p>Эмблема Міністэрства энергетыкі (далей – эмблема) уяўляе сабой круг.</p>
<p>Цэнтр круга падзелены лопасцямі турбіны на 3 сектары насычана сіняга колеру з аблямоўкай белага колеру. У сектарах змешчаны выявы градзірні атамнай электрастанцыі з сімвалам мірнага атама, палаючага полымя, апоры ліній электраперадачы блакітнага і светла-сіняга колераў. Уверсе круга размешчаны Дзяржаўны герб Рэспублікі Беларусь, злева і справа ад якога – нацыянальны арнамент чырвонага колеру. Пад сектарамі – надпіс «МІНІСТЭРСТВА ЭНЕРГЕТЫКІ РЭСПУБЛІКІ БЕЛАРУСЬ» насычана сіняга колеру.</p>
<p>У аснове эмблемы – выявы, якія адлюстроўваюць асноўныя сферы дзейнасці Міністэрства энергетыкі.</p>
<p>Лопасці турбіны сімвалізуюць бесперапыннасць працэсу пераўтварэння энергіі і дынаміку ў галіне. Градзірні атамнай электрастанцыі – новы напрамак для Рэспублікі Беларусь, атамная энергетыка (мірны атам). Палаючае полымя сімвалізуе газавую галіну і цеплаэнергетыку – пераўтварэнне прыроднага і звадкаванага газу, цвёрдых відаў паліва ў розныя віды энергіі, а таксама іх рацыянальнае і бяспечнае выкарыстанне. Апоры ліній электраперадачы сімвалізуюць электраэнергетыку – атрыманне электрычнай энергіі шляхам пераўтварэння розных відаў энергіі (цеплавой, гідра-, альтэрнатыўнай, вадароднай), а таксама яе перадачу.</p>
<p>Усе элементы намаляваны ў 3 каляровых адценнях для ілюзіі адлегласці, а іх колькасць абумоўлена адлюстраваннем маштабнасці і масавасці галіны.</p>
<p>Змешчаны ўверсе круга Дзяржаўны герб Рэспублікі Беларусь нароўні з нацыянальным арнаментам і назвай Міністэрства на беларускай мове паказвае на прыналежнасць да Рэспублікі Беларусь.</p>
<p>У якасці асноўнага каляровага рашэння скарыстаны ўмерана насычаны сіні колер, які сімвалізуе энергію, надзейнасць і адказнасць.</p>
<p>Белы колер сімвалізуе жыццё, чысціню энергіі і развіццё галіны.</p>
<p>Чырвоны колер сімвалізуе сілу, веліч і прыналежнасць да Рэспублікі Беларусь.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>22.12.2021 № 506</p>
</td>
</tr></table>
<p>ВЫЯВА<br>эмблемы Міністэрства энергетыкі (каляровая)</p>
<p><img></p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>22.12.2021 № 506</p>
</td>
</tr></table>
<p>ПАЛАЖЭННЕ<br>аб флагу Міністэрства энергетыкі</p>
<p>1. Флаг Міністэрства энергетыкі (далей – флаг) з’яўляецца яго афіцыйным геральдычным сімвалам.</p>
<p>2. Флаг можа размяшчацца на будынках Міністэрства энергетыкі, арганізацый, якія ўваходзяць у яго сістэму, службовых кабінетах Міністра энергетыкі, яго намеснікаў, кіраўнікоў арганізацый, якія ўваходзяць у яго сістэму, залах пасяджэнняў, а таксама ў іншых месцах, якія вызначаюцца Міністрам энергетыкі.</p>
<p>3. Пры адначасовым размяшчэнні Дзяржаўнага флага Рэспублікі Беларусь і флага іх размяшчэнне вызначаецца ў адпаведнасці з Законам Рэспублікі Беларусь ад 5 ліпеня 2004 г. № 301-З «О государственных символах Республики Беларусь».</p>
<p>4. Флаг можа выкарыстоўвацца падчас дзяржаўных свят і святочных дзён, урачыстых мерапрыемстваў, якія праводзяцца дзяржаўнымі органамі і іншымі арганізацыямі, а таксама прымеркаваны да памятных дат.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>22.12.2021 № 506</p>
</td>
</tr></table>
<p>АПІСАННЕ<br>флага Міністэрства энергетыкі</p>
<p>Флаг Міністэрства энергетыкі ўяўляе сабой прамавугольнае палотнішча белага колеру з суадносінамі бакоў 1:2. У цэнтры вонкавага боку палотнішча намалявана эмблема Міністэрства энергетыкі дыяметрам 3/4 шырыні палотнішча.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь</p>
<p>22.12.2021 № 506</p>
</td>
</tr></table>
<p>ВЫЯВА<br>флага Міністэрства энергетыкі (каляровая)</p>
<p><img></p>
<p></p>