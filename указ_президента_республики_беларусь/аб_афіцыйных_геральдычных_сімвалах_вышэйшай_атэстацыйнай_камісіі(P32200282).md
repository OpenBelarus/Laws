По состоянию на 2023-07-07 &#x1F550;

[Актуальная версия документа здесь: http://pravo.by/document/?guid=3871&p0=P32200282](http://pravo.by/document/?guid=3871&p0=P32200282)

<p>УКАЗ ПРЭЗІДЭНТА РЭСПУБЛІКІ БЕЛАРУСЬ</p>
<p>15 жніўня 2022 г. № 282</p>
<h1>Аб афіцыйных геральдычных сімвалах Вышэйшай атэстацыйнай камісіі</h1>
<p>Изменения и дополнения:</p>
<p>Указ Президента Республики Беларусь от 23 июня 2023 г. № 180 (Национальный правовой Интернет-портал Республики Беларусь, 28.06.2023, 1/20899) &lt;P32300180&gt;</p>
<p></p>
<p>У мэтах захавання і развіцця гістарычных традыцый Вышэйшай атэстацыйнай камісіі пастанаўляю:</p>
<p>1. Заснаваць:</p>
<p>эмблему Вышэйшай атэстацыйнай камісіі;</p>
<p>флаг Вышэйшай атэстацыйнай камісіі;</p>
<p>нагрудны знак адрознення Вышэйшай атэстацыйнай камісіі;</p>
<p>нагрудны знак Вышэйшай атэстацыйнай камісіі «За заслугі».</p>
<p>2. Зацвердзіць:</p>
<p>Палажэнне аб эмблеме Вышэйшай атэстацыйнай камісіі, яе апісанне і выяву (прыкладаюцца);</p>
<p>Палажэнне аб флагу Вышэйшай атэстацыйнай камісіі, яго апісанне і выяву (прыкладаюцца);</p>
<p>Палажэнне аб нагрудным знаку адрознення Вышэйшай атэстацыйнай камісіі, яго апісанне і выяву (прыкладаюцца);</p>
<p>Палажэнне аб нагрудным знаку Вышэйшай атэстацыйнай камісіі «За заслугі», яго апісанне і выяву (прыкладаюцца).</p>
<p>3. Фінансаванне расходаў на выраб заснаваных дадзеным Указам афіцыйных геральдычных сімвалаў і пасведчанняў да нагруднага знака Вышэйшай атэстацыйнай камісіі «За заслугі» ажыццяўляць у межах сродкаў, прадугледжаных у рэспубліканскім бюджэце на ўтрыманне Вышэйшай атэстацыйнай камісіі.</p>
<p>4. Дадзены Указ уступае ў сілу пасля яго афіцыйнага апублікавання.</p>
<p></p>
<table><tr>
<td><p>Прэзідэнт Рэспублікі Беларусь</p></td>
<td><p>А.Лукашэнка</p></td>
</tr></table>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ПАЛАЖЭННЕ<br>аб эмблеме Вышэйшай атэстацыйнай камісіі</p>
<p>1. Эмблема Вышэйшай атэстацыйнай камісіі (далей – эмблема) з’яўляецца атрыбутам і адметным знакам Вышэйшай атэстацыйнай камісіі.</p>
<p>2. Выява эмблемы размяшчаецца на геральдычных сімвалах Вышэйшай атэстацыйнай камісіі, афіцыйным сайце ў глабальнай камп’ютарнай сетцы Інтэрнэт, ганаровых граматах Вышэйшай атэстацыйнай камісіі і падзяках Старшыні Вышэйшай атэстацыйнай камісіі.</p>
<p>3. Выява эмблемы можа выкарыстоўвацца на друкаванай, рэкламнай, сувенірнай прадукцыі, а таксама ў іншых выпадках, якія не супярэчаць заканадаўству.</p>
<p>4. Выява эмблемы можа размяшчацца ў службовых кабінетах Старшыні Вышэйшай атэстацыйнай камісіі, яго намесніка, галоўнага вучонага сакратара Вышэйшай атэстацыйнай камісіі і ў іншых месцах, якія вызначаюцца Старшынёй Вышэйшай атэстацыйнай камісіі.</p>
<p>5. Пры адначасовым размяшчэнні Дзяржаўнага герба Рэспублікі Беларусь і эмблемы іх размяшчэнне вызначаецца ў адпаведнасці з Законам Рэспублікі Беларусь ад 5 ліпеня 2004 г. № 301-З «О государственных символах Республики Беларусь».</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>АПІСАННЕ<br>эмблемы Вышэйшай атэстацыйнай камісіі</p>
<p>Эмблема Вышэйшай атэстацыйнай камісіі ўяўляе сабой круг з акантоўкай цёмна-сіняга колеру.</p>
<p>Унутры круга на сінім фоне размяшчаюцца скрутак і стылізаваная выява двух электронаў з арбітай серабрыстага колеру.</p>
<p>На серабрыстым скрутку – стылізаваныя літары «ВАК» залацістага колеру. Пры гэтым перакладзіна літары «А» выяўлена як сімвал бясконцасці.</p>
<p>Унутры круга з левага боку пад скруткам і арбітай электронаў размешчана лаўровая галінка залацістага колеру.</p>
<p>Па контуры круга – надпіс на белым фоне літарамі сіняга колеру «ВЫШЭЙШАЯ АТЭСТАЦЫЙНАЯ КАМІСІЯ РЭСПУБЛІКІ БЕЛАРУСЬ». У ніжняй частцы контуру круга знаходзіцца элемент беларускага арнаменту – стылізаваная выява васілька.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ВЫЯВА<br>эмблемы Вышэйшай атэстацыйнай камісіі</p>
<p></p>
<p><img></p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ПАЛАЖЭННЕ<br>аб флагу Вышэйшай атэстацыйнай камісіі</p>
<p>1. Флаг Вышэйшай атэстацыйнай камісіі (далей – флаг) з’яўляецца яе афіцыйным геральдычным сімвалам.</p>
<p>2. Флаг можа размяшчацца на будынку Вышэйшай атэстацыйнай камісіі, у службовых кабінетах Старшыні Вышэйшай атэстацыйнай камісіі, яго намесніка, галоўнага вучонага сакратара Вышэйшай атэстацыйнай камісіі і ў іншых месцах, якія вызначаюцца Старшынёй Вышэйшай атэстацыйнай камісіі.</p>
<p>3. Пры адначасовым размяшчэнні Дзяржаўнага флага Рэспублікі Беларусь, флага і іншых флагаў іх размяшчэнне вызначаецца ў адпаведнасці з Законам Рэспублікі Беларусь ад 5 ліпеня 2004 г. № 301-З «О государственных символах Республики Беларусь».</p>
<p>4. Флаг можа выкарыстоўвацца падчас дзяржаўных свят і святочных дзён, а таксама пры правядзенні афіцыйных, прэзентацыйных, выставачных, культурна-масавых і спартыўных мерапрыемстваў, у тым ліку за межамі адміністрацыйнага будынка (памяшканняў) Вышэйшай атэстацыйнай камісіі.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>АПІСАННЕ<br>флага Вышэйшай атэстацыйнай камісіі</p>
<p>Флаг Вышэйшай атэстацыйнай камісіі ўяўляе сабой прамавугольнае палотнішча сіняга колеру з суадносінамі бакоў 1:2. У цэнтры пярэдняга і адваротнага бакоў палотнішча размешчана выява эмблемы Вышэйшай атэстацыйнай камісіі дыяметрам 3/4 шырыні палотнішча.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ВЫЯВА<br>флага Вышэйшай атэстацыйнай камісіі</p>
<p></p>
<p><img></p>
<p></p>
<p>Пярэдні бок</p>
<p></p>
<p><img></p>
<p></p>
<p>Адваротны бок</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ПАЛАЖЭННЕ<br>аб нагрудным знаку адрознення Вышэйшай атэстацыйнай камісіі</p>
<p>1. Нагрудны знак адрознення Вышэйшай атэстацыйнай камісіі (далей – нагрудны знак адрознення) з’яўляецца сімвалам прыналежнасці да сферы атэстацыі навуковых работнікаў вышэйшай кваліфікацыі.</p>
<p>2. Нагрудны знак адрознення ўручаецца работнікам Вышэйшай атэстацыйнай камісіі, членам Прэзідыума і экспертных саветаў Вышэйшай атэстацыйнай камісіі.</p>
<p>3. Парадак уручэння нагруднага знака адрознення ўстанаўліваецца Старшынёй Вышэйшай атэстацыйнай камісіі.</p>
<p>4. Нагрудны знак адрознення носіцца на адзенні ў раёне грудзей на правым або левым баку.</p>
<p>5. Паўторнае ўручэнне нагруднага знака адрознення не ажыццяўляецца. У выпадку страты нагруднага знака адрознення яго дублікат не выдаецца.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>АПІСАННЕ<br>нагруднага знака адрознення Вышэйшай атэстацыйнай камісіі</p>
<p>Нагрудны знак адрознення Вышэйшай атэстацыйнай камісіі ўяўляе сабой дыск, выкананы з металу серабрыстага колеру, дыяметрам 22 мм, таўшчынёй 2 мм. У цэнтры пярэдняй часткі дыска, залітай эмаллю сіняга колеру, размешчана стылізаваная выява скрутка і двух электронаў з арбітай серабрыстага колеру. На серабрыстым скрутку – стылізаваныя літары «ВАК» залацістага колеру, злева пад скруткам і арбітай электронаў – стылізаваная выява лаўровай галінкі залацістага колеру.</p>
<p>Па вонкавай акружнасці белага колеру пярэдняй часткі дыска размешчаны надпіс утопленымі літарамі, залітымі сіняй эмаллю, «ВЫШЭЙШАЯ АТЭСТАЦЫЙНАЯ КАМІСІЯ РЭСПУБЛІКІ БЕЛАРУСЬ», у ніжняй частцы вонкавай акружнасці знаходзіцца элемент беларускага арнаменту – стылізаваная выява васілька.</p>
<p>Адваротны бок дыска гладкі.</p>
<p>Нагрудны знак адрознення Вышэйшай атэстацыйнай камісіі мацуецца да адзення пры дапамозе цангавага мацавання.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ВЫЯВА<br>нагруднага знака адрознення Вышэйшай атэстацыйнай камісіі</p>
<p></p>
<p><img></p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ПАЛАЖЭННЕ<br>аб нагрудным знаку Вышэйшай атэстацыйнай камісіі «За заслугі»</p>
<p>1. Нагрудны знак Вышэйшай атэстацыйнай камісіі «За заслугі» (далей – нагрудны знак) з’яўляецца сімвалам, які заснаваны з мэтай стымулявання актыўнай і эфектыўнай дзейнасці ў галіне падрыхтоўкі і (або) атэстацыі навуковых работнікаў вышэйшай кваліфікацыі, а таксама значнага ўкладу ў выкананне асноўных задач, якія стаяць перад Вышэйшай атэстацыйнай камісіяй.</p>
<p>2. Нагрудным знакам узнагароджваюцца:</p>
<p>2.1. асобы, якія ўдзельнічаюць у рабоце органаў атэстацыі навуковых работнікаў вышэйшай кваліфікацыі – Прэзідыума Вышэйшай атэстацыйнай камісіі, экспертных саветаў Вышэйшай атэстацыйнай камісіі, саветаў па абароне дысертацый;</p>
<p>2.2. работнікі Вышэйшай атэстацыйнай камісіі і іншыя асобы, якія працуюць у дзяржаўных органах і арганізацыях, у тым ліку падпарадкаваных Прэзідэнту Рэспублікі Беларусь, і садзейнічаюць развіццю сістэмы падрыхтоўкі і атэстацыі навуковых работнікаў вышэйшай кваліфікацыі;</p>
<p>2.3. асобы, якія працуюць у навуковых арганізацыях і ўстановах вышэйшай адукацыі, установах дадатковай адукацыі дарослых і прымаюць удзел у забеспячэнні функцыянавання сістэмы навукова-арыентаванай адукацыі;</p>
<p>2.4. навуковыя кіраўнікі (навуковыя кансультанты) саіскальнікаў вучоных ступеняў, пад навуковым кіраўніцтвам (навуковым кансультаваннем) якіх дасягнуты значныя навуковыя вынікі.</p>
<p>3. Парадак прадстаўлення да ўзнагароджання нагрудным знакам і форма пасведчання да яго ўстанаўліваюцца Старшынёй Вышэйшай атэстацыйнай камісіі.</p>
<p>4. Узнагароджанне нагрудным знакам ажыццяўляецца на падставе загада Старшыні Вышэйшай атэстацыйнай камісіі.</p>
<p>5. Нагрудны знак і пасведчанне да яго ўручаюцца ва ўрачыстай абстаноўцы Старшынёй Вышэйшай атэстацыйнай камісіі або па яго даручэнні намеснікам Старшыні.</p>
<p>6. Нагрудны знак носіцца на правым баку грудзей і размяшчаецца ніжэй за дзяржаўныя ўзнагароды Рэспублікі Беларусь, а пры адсутнасці такіх узнагарод – на іх месцы.</p>
<p>7. Паўторнае ўзнагароджанне нагрудным знакам не ажыццяўляецца. У выпадку страты нагруднага знака і (або) пасведчання да яго дублікаты не выдаюцца.</p>
<p>8. Узнагароджаныя нагрудным знакам асобы, якія ўчынілі наўмыснае злачынства або дапусцілі дыскрэдытуючы ўчынак, могуць быць пазбаўлены нагруднага знака па рашэнні Старшыні Вышэйшай атэстацыйнай камісіі.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>АПІСАННЕ<br>нагруднага знака Вышэйшай атэстацыйнай камісіі «За заслугі»</p>
<p>Нагрудны знак Вышэйшай атэстацыйнай камісіі «За заслугі» (далей – нагрудны знак) уяўляе сабой дыск, выкананы з металу серабрыстага колеру, дыяметрам 30 мм, таўшчынёй 3 мм. У цэнтры пярэдняй часткі дыска, залітай эмаллю сіняга колеру, размешчана стылізаваная выява скрутка і двух электронаў з арбітай серабрыстага колеру. На серабрыстым скрутку – стылізаваныя літары «ВАК» залацістага колеру, злева пад скруткам і арбітай электронаў – стылізаваная выява лаўровай галінкі залацістага колеру.</p>
<p>Па вонкавай акружнасці белага колеру пярэдняй часткі дыска знаходзіцца надпіс утопленымі літарамі, залітымі сіняй эмаллю, «ВЫШЭЙШАЯ АТЭСТАЦЫЙНАЯ КАМІСІЯ РЭСПУБЛІКІ БЕЛАРУСЬ», у ніжняй частцы вонкавай акружнасці размяшчаецца элемент беларускага арнаменту – стылізаваная выява васілька.</p>
<p>Адваротны бок дыска гладкі з гравіроўкай парадкавага нумара нагруднага знака.</p>
<p>Нагрудны знак пры дапамозе вушка і кольца злучаецца з прамавугольнай калодкай, выкананай з металу серабрыстага колеру. На ніжняй планцы калодкі з вонкавага боку – беларускі арнамент, заліты сіняй эмаллю. Памер калодкі: вышыня – 18 мм, шырыня – 28 мм. Калодка абцягнута муаравай стужкай з вертыкальнымі лініямі зялёнага і чырвонага колераў з левага і правага бакоў. У цэнтры стужкі ёсць вобласць сіняга колеру, падзеленая напалову белай лініяй.</p>
<p>Нагрудны знак мацуецца да адзення пры дапамозе шпількі, якая знаходзіцца з адваротнага боку калодкі.</p>
<p></p>
<table><tr>
<td><p></p></td>
<td>
<p>ЗАЦВЕРДЖАНА</p>
<p>Указ Прэзідэнта<br>Рэспублікі Беларусь<br>15.08.2022 № 282</p>
</td>
</tr></table>
<p>ВЫЯВА<br>нагруднага знака Вышэйшай атэстацыйнай камісіі «За заслугі»</p>
<p></p>
<p><img></p>
<p></p>